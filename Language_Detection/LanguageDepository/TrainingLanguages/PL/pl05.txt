Tryb ten został dodany w czerwcu 2019 roku i został wydany w oparciu o Dota Auto Chess. Gra nie dzieli mechaniki rozgrywki z innymi trybami League of Legends; podobnie jak w innych automatycznych bitwach, gracze rywalizują ze sobą, tworząc drużynę z aktualnie dostępnych tworząc kompozycje o różnych umiejętnościach i klasach. Gracze nie wpływają bezpośrednio na walkę, ale zamiast tego umieszczają swoje jednostki – bohaterów z gry macierzystej – na planszy, aby mogły walczyć automatycznie w każdej rundzie. Zwycięstwo osiąga czterech najlepszych graczy. W trybie rankingowym, w zależności od miejsca otrzymuje się określoną liczbę punktów. We wrześniu 2019 Riot Games poinformowało, że Teamfight Tactics ma 33 miliony graczy miesięcznie
Serwery społeczności
Oprócz oficjalnych serwerów Valve, do dyspozycji graczy są także dedykowane serwery społeczności, dostępne z odpowiedniej zakładki w menu gry. Serwery te mogą znacząco różnić od oficjalnych trybów gry. Najpopularniejszym rodzajem modyfikowanych serwerów są serwery typu „kz”, na których zadaniem graczy jest pokonywanie przeszkód dla trenowania technik poruszania się, wymagających zaawansowanego strafingu oraz tzw. bunny hop’u[77]. Większość serwerów społeczności chronionych jest – podobnie jak oficjalne serwery matchmakingu – systemem Valve Anti-Cheat.
Counter-Strike: Global Offensive jest sequelem do popularnej pierwszoosobowej strzelanki, Counter-Strike: Source, wyprodukowanej przez Valve Corporation. Rozwój CS:GO rozpoczął się wraz z przystąpieniem studia Hidden Path Entertainment do próby opracowania portu gry Counter-Strike: Source na konsole wideo[78][79]. W trakcie pracy nad portem, Valve dostrzegło okazję do jego przekształcenia w pełną wersję odrębnej gry oraz rozszerzenia rozgrywki poprzedniej wersji.

Rozwój CS:GO rozpoczął się w marcu 2010, a publicznie został ogłoszony 12 sierpnia 2011[80]. Zamknięta beta rozpoczęła się 30 listopada 2011 i początkowo ograniczona była do ok. 10 000 ludzi, którzy otrzymywali klucze dostępu podczas imprez promujących CS:GO. Po kłopotach związanych ze stabilnością działania klienta i serwera, betę rozszerzono do szerszego grona graczy[81]. Podczas targów E3 2012, Valve ogłosiło datę premiery CS:GO na 21 sierpnia 2012 (z otwartą betą zaczynającą się około miesiąca przed dniem premiery). Przed publiczną betą, Valve zaprosiło profesjonalnych graczy Counter-Strike’a do przetestowania gry i udzielenia opinii[82].

Istniały plany stworzenia trybu wieloosobowego między platformami Windows, OS X, Linuxem oraz PlayStation 3, ale ostatecznie ograniczono się jedynie do uwzględnienia wersji na komputery PC, ze względu na zróżnicowanie częstości aktualizacji na poszczególnych platformach[83]. 21 sierpnia 2012 wydano oficjalną wersję CS:GO na wszystkie platformy z wyjątkiem Linuksa, gdzie gra miała premierę 23 września 2012[84].

Po wydaniu
Od momentu wydania CS:GO, Valve udostępnia regularne aktualizacje do gry, wprowadzające nowe mapy i bronie oraz poprawiające balans rozgrywki.

Wykończenia broni (skórki)
Jedną z głównych zmian po wydaniu gry była aktualizacja Arms Deal, która została wydana 13 sierpnia 2013 i dodała do gry wykończenia broni (ang. weapon finishes), zwane popularnie skórkami lub skinami (ang. skins)[85][86]. Pierwotnym założeniem tych dodatków było wspieranie tzw. „majorów” – mistrzostw świata w CS:GO sponsorowanych przez Valve[86].

Przedmioty te są dostępne przez otwieranie skrzynek w grze z zastosowaniem odpłatnych kluczy, dostępnych przez mikrotransakcje[87]. Gracz otrzymuje losowy przedmiot, przy czym im lepsza jakość przedmiotu, tym mniejsza szansa na jego otrzymanie przy otwarciu skrzynki[88]. Najrzadszymi przedmiotami dostępnymi w skrzynkach są zazwyczaj wykończenia do noży, które zmieniają nie tylko kolor lakieru noża, lecz również jego wzór (np. na nóż motylkowy, karambit, bagnety itp.)[78]. Z uwagi na rzadkość, ceny wirtualnych noży osiągają bardzo wysokie wartości, rzędu dziesiątek tysięcy dolarów[89][90]. W lutym 2014 do gry dodano ozdobne wirtualne naklejki, które można naklejać na posiadane skórki do broni[91].

Przedmioty te mogą być także pozyskiwane w inny sposób, podobnie jak w grach Team Fortress 2, czy Dota 2 – np. są one przyznawane w sposób losowy graczom po zakończonym meczu lub po osiągnięciu pewnego poziomu doświadczenia[92][78]. CS:GO posiada wsparcie Warsztatu Steam, co pozwala użytkownikom zgłaszać własną twórczość w formie niestandardowych map[93], własnych skórek do broni[94][95] oraz ozdobnych naklejek[96]. Elementy które uzyskają największą popularność w warsztacie, dodawane są przez wydawcę do gry do kolejnych skrzynek[97]. W zależności od rzadkości występowania danego przedmiotu oraz w zależności od wyglądu wykończenia, ceny wirtualnych przedmiotów różnią się, co uformowało system wirtualnej ekonomii[98]. Pozyskane przedmioty mogą być później wymieniane oraz wystawiane na sprzedaż na rynku społeczności Steam. Część zysków ze sprzedaży kluczy, skrzynek i skórek trafia do ich autorów z Warsztatu Steam.
Operacje
Co pewien czas do gry dodawane są tymczasowe wydarzenia, zwane „operacjami”, do których pełny dostęp jest możliwy po wykupieniu specjalnych wirtualnych „przepustek”. Gracze, którzy wykupili dostęp do operacji mają możliwość wykonywania dodatkowych misji i zadań na trybach gry takich jak Wyścig Zbrojeń, czy Deathmatch[99], a począwszy od operacji Hydra, która rozpoczęła się w maju 2017, także na nowych, niestandardowych trybach gry stworzonych na potrzeby operacji[100]. Kończenie tych wyzwań daje możliwość pozyskiwania dodatkowych punktów doświadczenia w profilu gracza, zdobycie wirtualnych przedmiotów oraz umożliwia ulepszenie poziomu wirtualnej odznaki („żetonu”) operacji na kolejne poziomy (żeton brązowy, srebrny, złoty, od operacji Hydra także żeton diamentowy). Mapy dostępne na trybach operacji są mapami stworzonymi przez społeczność, co oznacza że część zysków z operacji trafia do twórców tych map[99][101]. Dotychczas ukazały się następujące operacje:

Operacja Payback (25 kwietnia 2013 roku – 31 sierpnia 2013)[102][103]
Operacja Bravo (19 września 2013 – 5 lutego 2014)[104][105]
Operacja Phoenix (20 lutego 2014 – 11 czerwca 2014)[106]
Operacja Breakout (1 lipca 2014 – 2 października 2014)[107][108]
Operacja Vanguard (11 listopada 2014 – 31 marca 2015)[109][110]
Operacja Bloodhound (26 maja 2015 – 1 października 2015)[111]
Operacja Wildfire (17 lutego 2016 – 15 lipca 2016)[112]
Operacja Hydra (23 maja 2017 – 13/14 listopada 2017)[113][114][115]
Operacja Shattered Web (19 listopada 2019 – 31 marca 2020)[116][117]
Operacja Broken Fang (3 grudnia 2020 - 3 maja 2021)[118]
Operacja Riptide (21 września 2021 - 20 lutego 2022)[119]
Zestawy muzyczne
Aktualizacja dodana w październiku 2014 dodała do gry „zestawy muzyczne”, które zmieniają domyślny soundtrack gry na muzykę autorstwa artystów upoważnionych przez Valve. Jeśli gracz posiadający taki zestaw muzyczny okaże się MVP danej rundy meczu, wówczas jego muzykę usłyszą także wszyscy pozostali gracze pod koniec tej rundy. Pozostali gracze mogą „wypożyczać” zestawy od innych zawodników, korzystając z opcji dostępnej w tabeli wyników. Zestawy te mogą być wymieniane oraz sprzedawane na rynku społeczności Steam[120].

Wyszukiwanie gier Prime
W kwietniu 2016, do gry dodano funkcję wyszukiwania gier Prime (ang. Prime matchmaking)[121]. Aby móc korzystać z tego trybu wyszukiwania gier, użytkownik musi uzyskać odpowiednio wysoki poziom doświadczenia jego profilu, a także podać i zweryfikować swój numer telefonu (po przejściu na model free-to-play, alternatywnie status Prime można nabyć w sklepie Steam)[122]. Gracze, którzy spełnili te wymagania, a więc posiadają status „konta Prime” mogą wyszukiwać mecze tylko z graczami, którzy również zweryfikowali swój numer i posiadają ten status. System Prime został zaprezentowany jako próba poprawienia jakości rozgrywek przez zmniejszenie liczby tzw. „smurfów” (tj. graczy o wysokim poziomie umiejętności, którzy celowo prowadzą rozgrywkę na meczach turniejowych na kontach ze zbyt niską rangą)[123].

Grafitti
W październiku 2016 do gry dodano nowy rodzaj przedmiotu, graffiti, które stały się odpowiednikiem tzw. spray’ów z poprzednich wersji serii Counter-Strike. Różnica polega na tym, że dawniej gracze mogli dowolnie dostosowywać swoje spray’e, zaś w CS:GO dostępne są określone wzory, które są przedmiotami o określonej wartości, wymienialnymi i zbywalnymi na rynku społeczności analogicznie jak w przypadku skinów do broni[35]. Miesiąc później do gry dodano wykończenia do rękawic[124].

Wyszukiwanie gier Trust Factor
W listopadzie 2017 zapowiedziano zmiany w systemie wyszukiwania gier (matchmakingu). Do gry wprowadzono tzw. „czynnik zaufania” (ang. Trust Factor)[76]. Nowy system ma z założenia wyszukiwać mecze z graczami o podobnym czynniku, na wartość którego wpływa nie tylko doświadczenie gracza w CS:GO, ale także liczba jego zgłoszeń za oszukiwanie podczas gry oraz inne statystyki związane z jego profilem Steam i rozgrywką w innych grach[76]. Wartość czynnika zaufania jest ukryta, a Valve nie udostępni dokładnych informacji na temat elementów które wpływają na jego wartość[125][126][127].

Panorama UI
W czerwcu 2018 do testowania offline w wersji beta udostępniono nowy interfejs użytkownika o nazwie Panorama[128]. Aktualizacja ta została okrzyknięta przez media jako największa zmiana od momentu wydania CS:GO. W nowym interfejsie zmianom graficznym uległ niemalże każdy element gry, począwszy na menu głównym, na tablicy wyników skończywszy[128]. W lipcu Panoramę udostępniono do betatestów również na serwerach online[129]. Po zakończeniu testów i optymalizacji, w sierpniu 2018 Panorama stała się domyślnym interfejsem gry. Przez pewien czas gracze mieli możliwość dzięki odpowiedniej komendzie korzystać ze starego interfejsu, tzw. Scaleform[130], obecnie powrót do starego interfejsu nie jest już możliwy.