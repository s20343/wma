Mistrzostwa sezonu I odbyły się w czerwcu 2011 roku, podczas szwedzkiego turnieju DreamHack, gdzie pula nagród wynosiła 100 tys. dolarów. Turniej wygrała europejska drużyna Fnatic, która zdobyła 50 tys. dolarów. Rozgrywki śledziło ponad 1,6 miliona ludzi[26]. Po wielu problemach z Internetem, które powodowały ogromne opóźnienia meczów, Riot Games ogłosiło w październiku 2012 wydanie specjalnego klienta LAN, aby zapobiec lagom i innym problemom. Klient LAN zaczął funkcjonować już podczas ćwierćfinałów mistrzostw świata. Same mistrzostwa zostały wygrane przez drużynę z Tajwanu – Taipei Assasins – którzy w finale zwyciężyli wynikiem 3:1 z Azubu Frost – potęgą z Korei Południowej – tym samym zgarniając milion dolarów. W październiku 2013 roku odbyły się kolejne mistrzostwa świata, tym razem sezonu III. W finale zmierzyli się SK Telecom T1 z Korei Południowej oraz chiński Royal Club. Ostatecznie zwyciężyło SK Telecom T1, wygrywając milion dolarów, zaś Royal Club zdobył 250 tys. dolarów za drugie miejsce. W lipcu 2013 roku pracownik Riot Games Nick Allen ogłosił, iż urząd do spraw cywilnych oraz imigracyjnych USA uznał zawodowych graczy League of Legends za sportowców, dzięki czemu mogą oni otrzymać pięcioletnią wizę do USA[27]. We wrześniu 2014 roku odbyły się Mistrzostwa Świata sezonu czwartego w Korei Południowej[28]. Finały mistrzostw wygrała koreańska drużyna Samsung White, wygrywając z chińskim Starhorn Royal Club wynikiem 3:1[29]. W październiku 2015 roku odbyły się finały sezonu piątego. Miały miejsce w Berlinie, gdzie drużyna SK Telecom T1 pokonała KOO Tigers, wygrywając w turnieju po raz drugi w historii rozgrywek League of Legends[30]. W październiku 2016 roku miały miejsce finały sezonu szóstego.
dbywały się w Los Angeles, gdzie drużyna SK Telecom T1 pokonała Samsung Galaxy, zdobywając mistrzostwo po raz trzeci w historii rozgrywek League of Legends[30]. W listopadzie 2017 roku odbyły się finały sezonu siódmego. Wydarzenie miało miejsce w Pekinie, gdzie drużyna Samsung Galaxy pokonała SK Telecom T1, zdobywając mistrzostwo po raz drugi w historii rozgrywek League of Legends. W listopadzie 2018 roku miały miejsce finały sezonu ósmego. Areną zmagań był Munhak Stadium w Inczonie (Korea Południowa). W finale zwyciężyła drużyna Invictus Gaming, która pokonując Fnatic 3:0, zdobyła pierwsze trofeum Mistrzostw Świata dla Chin[31]. W listopadzie 2019 roku odbyły się finały dziewiątego sezonu. Miały one miejsce w Paryżu we Francji w AccorHotels Arena. Drużyna FunPlus Phoenix pokonała europejską drużynę G2 Esports wynikiem 3:0, tym samym zdobywając mistrzostwo świata. W październiku 2020 odbyły się finały jubileuszowego, dziesiątego sezonu w Szanghaju. W finale koreańska formacja DAMWON Gaming pokonała 3:1 chińską drużynę Sunning. Mistrzostwa w 2021 z powodu ograniczeń spowodowanych pandemią przeniesiono z Chin, na Islandię[32]. W finale, chińska drużyna EDward Gaming pokonała 3:2 koreańskiego obrońcę tytułu DWG KIA[33].
Counter-Strike: Global Offensive (CS:GO) – wieloosobowa strzelanka pierwszoosobowa, stworzona oraz wydana przez Valve Corporation i Hidden Path Entertainment, które już wcześniej pracowały nad Counter-Strike: Source[12]. Jest to czwarta gra z serii Counter-Strike, wydana na platformy Microsoft Windows, macOS, Xbox 360 i PlayStation 3 21 sierpnia 2012[2][3][4] i na Linuxa 23 września 2014[5][6][7].

W grze do walki stają dwie drużyny: terroryści i antyterroryści[13][14][15]. Zadaniem każdej z nich jest eliminacja drużyny przeciwnej lub wykonanie określonego zadania[14]. W przypadku terrorystów jest to podłożenie bomby lub przetrzymywanie zakładników, zaś w przypadku antyterrorystów ochrona strefy detonacji przed podłożeniem bomby lub uratowanie zakładników[16][17][18]. W grze występuje wiele różnych trybów, z których każdy ma odrębne cechy charakterystyczne[19].

CS:GO oprócz wbudowanego systemu matchmakingu, pozwalającego graczom na rozgrywkę na dedykowanych serwerach Valve, ma również możliwość tworzenia i rozgrywki na serwerach społeczności z niestandardowymi mapami i trybami gry. Od momentu wydania, CS:GO jest jedną z najpopularniejszych strzelanek pierwszoosobowych rozgrywanych w ramach sportu elektronicznego[15][20][21][22][23][24]. Najważniejszymi turniejami są tzw. „majory”, zawody sponsorowane przez wydawcę gry, Valve.

Gra zyskała dość pozytywne recenzje krytyków[25][26]. Chwalono ją za całokształt rozgrywki i wierność jej odwzorowania w stosunku do poprzednich części serii. Krytykowano niektóre z początkowych funkcji gry. Wersje konsolowe otrzymały pozytywne opinie, a recenzenci uważali, że istnieją wyraźne różnice między wersjami konsolowymi a wersją PC.
Counter-Strike: Global Offensive, podobnie jak poprzednie gry z serii Counter-Strike, jest wieloosobową grą z gatunku strzelanek pierwszoosobowych, skupiającą się na wykonywaniu zadań[14]. Dwie przeciwne drużyny z postaciami terrorystów i antyterrorystów rywalizują w różnych trybach gry wykonując określone cele, np. podłożenie bomby lub ochrona zakładników w przypadku terrorystów, a w przypadku antyterrorystów ochrona obszaru przed podłożeniem bomby (lub jej rozbrojenie) albo ewakuacja zakładników[16][17][18]. Na koniec każdej rundy gracze uzyskują nagrodę pieniężną w walucie wirtualnej, która pozwala na zakup lepszego wyposażenia w kolejnej rundzie[27]. Gracze otrzymują nagrody drużynowe zarówno za wygraną, jak i przegraną rundę (przy czym większa nagroda przyznawana jest drużynie w przypadku wygranej). Oprócz tego występują nagrody indywidualne za wykonanie zadania (np. podłożenie bomby) oraz nagrody za zabójstwa (wartości różnią się w zależności od rodzaju użytej broni)[17]. Gracz może uzyskać również karę pieniężną, np. za ogień bratobójczy (ang. friendly fire)[28].

CS: GO zawiera nowe mapy oraz zaktualizowane wersje klasycznych map Counter-Strike, takie jak de_dust2, cs_office lub de_inferno[29]. W CS:GO pojawiły się nowe elementy, które nie występowały w poprzednich grach z serii, przede wszystkim granat zapalający w obu drużynach, nowe bronie (np. wyciszony pistolet USP-S[30], paralizator Zeus X27[30], automatyczny pistolet CZ-75 Auto[30], strzelby i in.). Do gry dodano także nowe tryby, tj. „Wyścig zbrojeń” i „Demolka”, oparte na modyfikacjach do starszych edycji CS oraz nowe mapy, zaprojektowane na potrzeby tych trybów[17]. Usunięto także niektóre elementy starszych gier z serii, np. możliwość swobodnego latania po mapie po śmierci (właścicielom serwerów społeczności umożliwiono jednak konfigurację tej funkcji w ustawieniach serwera). Usunięto pistolet maszynowy MP5[a] oraz pistolet USP w wersji bez tłumika i zastąpiono je nowymi broniami, lecz zostały one wprowadzone na nowo w innych wariantach, MP5-SD ze zintegrowanym tłumikiem oraz USP-S. Usunięto również osłonę taktyczną[b][34]. Funkcja malowania sprayów nie była dostępna w grze do momentu dodania wymienialnych wirtualnych przedmiotów, zwanych graffiti[35].

Wyposażenie
W grze występuje sześć kategorii wyposażenia: pistolety, broń ciężka, pistolety maszynowe (PM-y), karabiny, granaty oraz dodatkowy sprzęt[36]. Każda broń w grze posiada unikalne właściwości, takie jak ilość amunicji w magazynku, szybkostrzelność, zadawane obrażenia czy rozrzut kul w ogniu ciągłym[37][38]. Gracz może posiadać ograniczoną ilość wyposażenia, zakupioną przed początkiem rundy: jedną broń podstawową (pistolet maszynowy, karabin lub broń ciężką), jedną broń dodatkową (pistolet), cztery granaty (lub trzy w zależności od trybu gry), paralizator oraz nóż.

Podstawowym wyposażeniem, przyznawanym graczom automatycznie na początku rundy jest pistolet (USP-S lub P2000 w drużynie antyterrorystów oraz Glock-18 w drużynie terrorystów) oraz nóż[39]. Pozwala to na rozgrywanie rund bez zakupu broni, celem zaoszczędzenia środków na kolejne rundy (ang. eco, force-buy i full-buy)[40][41]. Z wyjątkiem noży, gracze mogą wyrzucać swoją broń i podnosić ją od innych graczy, także po śmierci przeciwników. Przetrwanie do końca rundy pomimo przegranej pozwala zachować zdobytą broń na kolejną rundę.

W grze występuje kilka rodzajów granatów ręcznych: granat dymny (tymczasowo wytwarza ekran dymny), granat błyskowo-hukowy (oślepia i ogłusza graczy patrzących na niego w momencie eksplozji), granat zaczepny (zadający w określonym obszarze obrażenia graczom), wabik (wydający dźwięk podstawowej broni osoby rzucającej) oraz granat zapalający (dla terrorystów koktajl Mołotowa, podpalający powierzchnię na mapie przez określony czas)[42][43]. Obie drużyny mają dodatkowo możliwość zakupienia przed rundą kamizelki kuloodpornej i hełmu, zwiększającą odporność na obrażenia. Dodatkowo, gracze antyterrorystów mają możliwość zakupienia – w zależności od trybu gry – zestawu do rozbrajania (zmniejszającego czas rozbrajania bomby) lub zestawu ratunkowego (skracającego czas ratowania zakładnika).

Tryby gry
W grze, oprócz samouczka („Kurs szkoleniowy”), występuje osiem głównych trybów gry: „Turniejowy”, „Uproszczony”, „Deathmatch”, „Wyścig zbrojeń”, „Demolka”, „Latający skaut”, „Skrzydłowy”, „Odbijanie" oraz „Strefa zagrożenia”[44][45]. Możliwa jest także rozgrywka offline z botami[46] oraz po sieci lokalnej. W każdym z trybów online możliwe jest rozpoczęcie gry wspólnie ze znajomymi z poziomu tzw. poczekalni (ang. lobby)[47].

Turniejowy
Rozgrywka w CS:GO koncentruje się głównie na trybie „Turniejowy” (tzw. mecze rankingowe). W trybie tym walczą ze sobą dwie pięcioosobowe drużyny[48]. Wybór strony (antyterroryści/terroryści) jest losowy, a po rozegraniu 15 rund, następuje zamiana drużyn miejscami[49]. Mecz składa się z 30 rund i kończy się wygraniem przez jedną z drużyn 16 rund albo remisem (15:15)[50][51]. W zależności od scenariusza mapy (zamach bombowy/uprowadzenie), drużyny mają do wykonania określone zadania.

W turniejach profesjonalnych wykorzystywane są zmodyfikowane konfiguracje trybu turniejowego, w których zasadniczą różnicą jest brak możliwości zakończenia meczu remisem[52]. W przypadku osiągnięcia wyniku 15–15 rozgrywane są sześciorundowe dogrywki (ang. overtime) ze zmianą stron po 3 rundach[53][54]. Mecz wygrywa drużyna, która zwycięży 4 rundy w dogrywce. W przypadku remisu w dogrywce, do meczu dołączane są automatycznie kolejne dogrywki, aż do rozstrzygnięcia wyniku meczu[55].

Mecze rozgrywane w trybie „Turniejowy” wpływają na rangę gracza (ang. Skill Group), reprezentującą poziom jego umiejętności. System rankingowy wykorzystuje dostosowaną do potrzeb gry wersję systemu oceny Glicko-2(ang.), stanowiącego z kolei rozwinięcie rankingu szachowego elo[56][57][58]. W grze występuje 18 rang od „Srebra I” do „Elity światowej”[59]: