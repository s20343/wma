Jest to coroczny turniej organizowany od 2015 roku. Jest drugim najważniejszym międzynarodowym turniejem w League of Legends, po Mistrzostwach Świata. W pierwszej edycji turnieju zwyciężyła drużyna z Chin EDward Gaming, pokonując w finale koreańską drużynę SK Telecom T1. W latach 2016-2017 zwycięzcą turnieju było SKT T1. W 2018 zwycięstwo powróciło do Chin za sprawą drużyny Royal Never Give Up. Mistrzem MSI w 2019 roku została europejska drużyna G2 Esports, która jako pierwsza drużyna spoza Azji wygrała turniej. W 2020 turniej został odwołany przez pandemię COVID-19[34]. W 2021 roku zwycięstwo po raz drugi odniosła chińska drużyna Royal Never Give Up[35].
Od otworzenia pierwszych serwerów gracze tworzyli amatorskie i półprofesjonalne turnieje on-line. Pierwsze profesjonalne turnieje odbywały się na wydarzeniach Intel Extreme Masters lub Dreamhack. Po całkiem udanych Mistrzostwach Świata Sezonu 1 w czerwcu 2011 r. i otworzeniu południowokoreańskiego serwera w grudniu 2011 r., utworzono pierwszą profesjonalną ligę regionalną nazwaną Champions. W okresie wiosennym 2012 do walki stanęło 16 drużyn z całego świata. Sukces ligi doprowadził, do utworzenia ligi amerykańskiej i europejskiej, z decyzją z dnia 6 sierpnia 2012 r. Następnie otwierano nowe ligi regionalne (Chiny, Turcja, Wietnam). W 2014 roku ujednolicono proces awansu w ligach regionalnych oraz wprowadzono nowe rozwiązania[36]. W każdym rejonie sezon składa się z dwóch splitów, każdy split dzieli się na regularne rozgrywki, play-offy, turniej barażowy, w przypadku niektórych lig turniej relegacyjny. Na przełomie lat 2018-2019, w ligach nastąpiły zmiany w zakresie lokacji oraz wprowadzono w niektórych regionach franczyzę. Oprócz lig pierwszego poziomu, istnieją ligi drugiego poziomu będące gwarantem systemu promocji i spadku.
Biedronka generuje 65% dochodów JMP (wrzesień 2014). Pod względem liczby sklepów jest to największa sieć handlowa w Polsce. Biedronka posiadała na koniec 2017 roku 2823 sklepy[5], a na koniec pierwszego półrocza 2019 r. liczba ta wzrosła do 2916[6]. Jeronimo Martins Polska (właściciel Biedronki oraz sklepów drogeryjnych Hebe) jest jednym z największych podatników w Polsce. W 2013 roku kwota odprowadzonych podatków przez JMP to około 700 milionów złotych, w tym podatek CIT w wysokości ponad 305 milionów złotych. Przychody w 2012 roku wyniosły około 29 miliardów złotych[7], z kolei w 2013 już 32 miliardy złotych[8]. Od 1995 do 2013 r. JMP zainwestowało w Polsce ponad 8 mld zł[9]. W 2017 sprzedaż Biedronki wzrosła o 10,4% do 11,1 mld euro, co oznacza, że sieć ta kontrolowała jedną piątą rynku handlowego w Polsce[10]. W 2018 osiągnięto poziom sprzedaży 11,69 mld euro, a w 2019 12,62 mld euro[11]. Od 2014 Biedronka systematycznie rozszerza asortyment odchodząc od dotychczasowego modelu biznesowego, tj. sieci dyskontowej. Jest to element strategii firmy ogłoszonej w sierpniu 2011[12] przez długoletniego prezesa grupy Jerónimo Martins Alexandre Soares dos Santos: „w ciągu najbliższych pięciu lat zniknie różnica pomiędzy supermarketem a dyskontem”[13].

Historia
Założycielem sieci sklepów detalicznych Biedronka był przedsiębiorca Mariusz Świtalski, właściciel Elektromisu. Pierwszy sklep sieci „Biedronka” otwarto w Poznaniu przy ulicy Newtona 6 kwietnia 1995 roku[14].

W 1997 roku Jerónimo Martins odkupiło od Elektromisu 210 sklepów Biedronka i od tego czasu dynamicznie rozwija tę sieć (w marcu 2010 roku w Poznaniu przy ul. Bobrzańskiej otwarto 1500. sklep tej marki[15], a do 2012 roku działało 2000 sklepów[16]). We wrześniu 2014 r. sieć uruchomiła sklep nr 2500, a w lutym 2019 r. sklep nr 3000[17].

W 2008 nastąpiło przejęcie ponad 120 sklepów niemieckiej sieci Plus oraz przekształcenie ich w kolejne sklepy sieci Biedronka. W zestawieniu dziennika „Rzeczpospolita” „Lista 500 Największych przedsiębiorstw w Polsce”, z roku na rok Biedronka zajmuje coraz wyższe lokaty. W podobnym rankingu opracowanym przez tygodnik „Polityka” spółka Jerónimo Martins Polska SA zajęła w 2009 5. miejsce[18], a w 2010 – 4. pozycję, którą utrzymała w 2011[19]. 8 października 2012 w Łodzi przy ulicy Rokicińskiej 366 otwarto dwutysięczny sklep Biedronki[20]. 2500 sklepem sieci został obiekt otwarty 15 września 2014 w Milanówku przy ul. Królewskiej 21[21].

Asortyment niespożywczy
Pierwsze markety sieci koncentrowały się na dystrybucji żywności. Od drugiej dekady XXI wieku w ramach nowej strategii koncernu, firma zaczęła handlować również produktami przemysłowymi tworząc własne marki. Sprzęt elektroniczny produkowany jest we współpracy z polską firmą myPhone pod marką Hykker. Odzież i obuwie sportowo–trekingowe sprzedawane jest od 2017 roku pod marką Seven for 7. Biedronka regularnie sprzedaje również asortyment marki HiMountain[22][23].

Płatność kartą

Kasy samoobsługowe, akceptujące jedynie płatność kartą, instalowane w obiektach Biedronki od 2019 roku
Przez kilka lat od powstania sieci ogólnokrajowej i dużo później od konkurencyjnych sieci, do października 2013 Biedronka nie akceptowała płatności bezgotówkowych, uzasadniając, że prowizje dla banków, i organizacji emitujących karty płatnicze, były za wysokie (średnio w Polsce wynosiły 1,7 proc. i należały wówczas do najwyższych w Europie), zatem jeśli Biedronka połowę swoich transakcji przyjęła w postaci elektronicznej, musiałaby rocznie płacić 200–250 mln zł prowizji. Natomiast koszty z powodu wykorzystania tylko gotówki (transport, ochrona, dostarczanie drobnych, liczenie) to dla sieci, szacunkowo, koszt rzędu 0,3–0,4% przychodów[24].

Poltyka firmy zmieniła się, gdy 21 października 2013 sieć sklepów Biedronka udostępniła dla klientów system do obsługi płatności mobilnych iKASA. Dzięki tej platformie płatności telefonem w sklepach Biedronka mogą dokonywać osoby posiadające rachunek w Alior Banku lub Getin Banku. Z płatności mobilnych w sklepach Biedronka mogą też skorzystać klienci Banku Pekao SA, w oparciu o system PeoPay[25][26]. Sytuacja zmieniła się w 2014, kiedy maksymalna prowizja za płatność kartą została obniżona (do 0,5%, a następnie do 0,2%)[27]. 16 czerwca 2014 Biedronka wprowadziła płatność kartą płatniczą (VISA, MasterCard). Bankiem obsługującym Biedronkę jest Bank Pekao SA[28].

Usługa telefonii komórkowej tuBiedronka
 Osobny artykuł: tuBiedronka.
Kontrowersje
W kwietniu 2004[29][30], w programie TVN Uwaga! wyemitowano reportaż, który zarzucał, że zatrudniani w Biedronce pracownicy nie są odpowiednio wynagradzani za nadgodziny, oraz że dochodzi do regularnego fałszowania ewidencji pracy by ukryć te nieprawidłowości. Doniesienia opierały się m.in. na informacjach przekazanych przez Bożenę Łopacką, byłą kierowniczkę sklepu Biedronka w Elblągu. Po nadaniu reportażu złożona została seria pozwów sądowych przeciwko właścicielom Biedronki, ale tylko w części przypadków jednoznacznie orzeczona została wina pracodawcy. Samej Łopackiej Sąd Apelacyjny w Gdańsku przyznał 26 tysięcy złotych odszkodowania za 2,5 tysiąca nadgodzin[31].

W pierwszym półroczu 2007 sądy rozpoznawały 27 spraw przeciw spółce JMD. Właściciel Biedronki przegrał sześć, dziesięć wygrał, a reszta zakończyła się ugodą[32].

W styczniu 2009 Sąd Apelacyjny w Lublinie oddalił odwołanie JMD od wyroku I instancji w sprawie, którą sieć wytoczyła przeciwko Stowarzyszeniu Poszkodowanych Przez Wielkie Sieci Handlowe Biedronka za nieprawdziwe jej zdaniem oskarżenia opublikowane w wywiadzie prezesa tego stowarzyszenia w „Kurierze Lubelskim” uznając, że właściciel sieci handlowej Biedronka „z uwagi na swoje niecne postępowanie (...) nie może skutecznie żądać ochrony sądowej swoich praw”. Podtrzymał w ten sposób wyrok Sądu Okręgowego, który odrzucił pozew JMD uznając, że zarzuty stawiane sieci znalazły potwierdzenie m.in. w kontrolach PIP i innych dowodach, a także w innych wyrokach sądowych[33].

Sąd okręgowy stwierdził, że „praktycznie nigdy pracownicy nie pracowali zgodnie z wyznaczonymi zmianami i umówionym czasem pracy. Często pracownicy z pierwszej zmiany pozostawali w pracy do godziny 1-2 w nocy, a nawet dłużej”. Sąd rejonowy w Białymstoku uznał kierowników rejonów Biedronki winnymi podżegania kierowników sklepów: do fałszowania ewidencji czasu pracy, uporczywego naruszania praw pracowniczych oraz do zatrudniania ponad czas pracy wynikający z umowy[34].