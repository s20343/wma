ra została pozytywnie przyjęta zarówno przez krytyków, jak i przez graczy. Według agregatora GameRankings League of Legends uzyskała średnią ocenę 79,16%[38] i 78/100 według Metacritic[39].

Matt Liebl z serwisu Gamezone.com stwierdził, że jest to gra przy której gracze spędzają obecnie najwięcej czasu[40]. Zainteresowanie wzbudzają także turnieje League of Legends. Mistrzostwa Świata Sezonu 3 były najpopularniejszym e-sportowym wydarzeniem w historii. Ponad 32 miliony ludzi obejrzało mecz finałowy. Z kolei wcześniejszą edycję turnieju obejrzało 8,2 mln fanów[41]. Według danych z 2014 roku w League of Legends każdego miesiąca grało 67 mln osób, 27 mln osób dziennie oraz ponad 7,5 mln osób w tym samym czasie w ciągu największego w danym dniu natężenia[42]. Według statystyk z 2020 roku liczba graczy sięgnęła liczbę 115 milionów, ponad 65 mln graczy miesięcznie, 27 mln graczy dziennie i 8 mln jednocześnie[43]. 1 listopada 2021r r. Riot Games ogłosiło, że w ich produkcje (LoL, LoR, TFT, LOL:WR) gra 180 mln aktywnych użytkowników
League of Legends stała się inspiracją tekstu piosenki „Masterpiece” szwedzkiego artysty Basshuntera z 2018 roku[45]. Oprócz działalności deweloperskiej, Riot Games zaczęło tworzyć własną muzykę przedstawianą przez zespoły Pentakill, K/DA oraz True Damage, które są grupami do których należą bohaterowie gry. W 2019 rozpoczęło współpracę z francuskim domem mody Louis Vuitton[46]. Oprócz tego od 2018 roku we współpracy z Marvel Comics wydaje komiksy[47]. W trakcie obchodów dziesięciolecia gry, zapowiedziany został serial animowany we współpracy z Netflix[48]. Serial Arcane miał swoją premierę 6 listopada 2021 r

Dark Souls III – fabularna gra akcji wyprodukowana przez From Software i wydana przez Namco Bandai Games na komputery z systemem Windows oraz na konsole PlayStation 4 i Xbox One. Została zapowiedziana podczas targów E3 2015, a jej premiera odbyła się 24 marca 2016 w Japonii oraz 12 kwietnia 2016 w Europie i Ameryce Północnej. Gra jest kontynuacją Dark Souls II z 2014[2]. Wydawca nie ujawnił dokładnych wyników sprzedaży gry, jednakże ogłosił, że Dark Souls III to najszybciej sprzedająca się gra w historii firmy[3].
W pierwszym wydaniu Dungeons & Dragons występuje szereg nawiązań i aluzji do starożytnych mitologii (przede wszystkim greckiej i egipskiej), dzieł Roberta E. Howarda, Howarda Phillipsa Lovecrafta, Jacka Vance’a.
Gygax twierdził, że Władca Pierścieni był tylko w niewielkim stopniu inspiracją D&D (właściciele praw autorskich przeforsowali zmiany nazw: z hobbita na niziołka, enta na drzewca, i balroga na balora), nawiązania do którego włączył w celach marketingowych[43][44].
Wydane w Polsce podręczniki do 3. edycji Dungeons and Dragons
Podręcznik Gracza (Player's Handbook) – jeden z trzech podstawowych podręczników, zawiera wszelkie najważniejsze zasady niezbędne do gry. Wydano też poprawioną wersję do edycji 3.5.
Księga Potworów (Monster Manual) – drugi z podstawowych podręczników, zawiera opis potworów z którymi mogą zmierzyć się gracze. Wydany także w edycji 3.5.
Przewodnik Mistrza Podziemi (Dungeon Master's Guide) – trzeci z podstawowych podręczników, zawierający materiały dla prowadzących grę. Wydano wersję 3.5
Bastion Straconych Dusz (Bastion of Broken Souls) – przygoda
Bezsłoneczna Cytadela (The Sunless Citadel) – przygoda
Bóstwa i Półbogowie (Deities and Demigods) – dodatek o bóstwach i religiach
Czarci Foliał (Fiend folio) – dodatek należący do serii bestiariuszy, zawierający opis m.in. czarcich stworów i przeciwników pochodzących z innych planów.
D&D Gra Przygodowa (D&D Adventure Game) – uproszczona wersja gry, mająca formę zbliżoną do gry planszowej, przeznaczona dla osób niemających wcześniej styczności z Dungeons and Dragons.
Ekran Mistrza Podziemi (Dungeon Master's Screen) – kartonowy ekran z tabelkami pomocnymi dla Mistrzów Podziemi
Głęboki Horyzont (Deep Horizon) – przygoda
Głos w Snach (The Speaker in Dreams) – przygoda
Kompendium Potworów: Potwory Faerunu (Monster Compendium: Monsters of Faerûn) – kolejny z serii bestiariuszy, dotyczący potworów występujących głównie w świecie Zapomnianych Krain
Krainy Wschodu (Oriental Adventures) – dodatek pozwalający rozgrywać przygody na fantastycznym dalekim wschodzie
Księga Broni i Ekwipunku (Arms and Equipment Guide) – dodatek traktujący o ekwipunku i uzbrojeniu
Księga i Krew (Tome and Blood: A Guidebook to Wizards and Sorcerers) – dodatek skupiający się na postaciach czarodziejów i zaklinaczy
Księga Planów (Manual of the Planes) – dodatek traktujący o planach równoległych
Księga Plugawego Mroku (Book of Vile Darkness) – dodatek skupiający się na naturze zła w grze
Księga Potworów II (Monster Manual II) – drugi z bestiariuszy, przedstawiający opis kolejnych potworów
Księga Wyzwań (Book of Challenges: Dungeon Rooms, Puzzles, and Traps) – dodatek z poradami dotyczącymi potyczek, pułapek itp. skierowany do mistrzów podziemi
Kuźnia Gniewu (The Forge of Fury) – przygoda
Miecz i Pięść (Sword and Fist: A Guidebook to Monks and Fighters) – dodatek skupiający się na postaciach mnichów i wojowników
Obrońcy Wiary (Defenders of the Faith: A Guidebook to Clerics and Paladins) – dodatek skupiający się na postaciach kapłanów i paladynów
Pieśń i Cisza (Song and Silence: A Guidebook to Bards and Rogues) – dodatek skupiający się na postaciach bardów i łotrzyków
Podręcznik Przygód Epickich (Epic Level Handbook) – dodatek skierowany do graczy, których postaci przekroczyły 20 poziom
Podręcznik Psioniki (Psionics Handbook) – dodatek zawierający informacje i zasady pomocne we wprowadzeniu do gry psioniki
Poradnik Budowniczego Twierdz (Stronghold Builder's Guidebook) – dodatek traktujący o zamkach i innych (często fantastycznych) budowlach
Powrót do Świątyni Złych Żywiołów (Return to the Temple of Elemental Evil) – „superprzygoda”, powiązana fabularnie z Temple of Elemental Evil z pierwszej edycji D&D. Pozwala na awans od 4 do 14 poziomu. Autor Monte Cook.
Serce Wieży Nocnego Kła (Heart of Nightfang Spire) – przygoda
Stojący Kamień (The Standing Stone) – przygoda
Władca Żelaznej Fortecy (Lord of the Iron Fortress) – przygoda
Władcy Dziczy (Masters of the Wild: A Guidebook to Barbarians, Druids, and Rangers) – dodatek skupiający się na postaciach barbarzyńców, druidów i tropicieli
W Polsce wydano także podręczniki do świata Zapomnianych Krain.
Książki do 4 edycji Dungeons and Dragons zostały ponownie wydane przez wydawnictwo ISA.

Podręcznik Gracza (Player's Handbook) – pierwszy z trzech podręczników podstawowych wykorzystywanych w Dungeons and Dragons. Zawiera w sobie najważniejsze zasady działań w grze oraz tworzenia bohaterów.
Przewodnik Mistrza Podziemi (Dungeon Master's Guide) – drugi z trzech podręczników podstawowych. Zamieszczono w nim materiały dla Mistrza Gry, potrzebne do prowadzenia rozgrywki.
Księga Potworów (Monster Manual) – ostatni z trzech podręczników podstawowych. Zamieszczono w nim opis fabularny oraz mechaniczny występujących w grze potworów.
Wydane w Polsce podręczniki do 5 edycji Dungeons and Dragons
Książki do 5 edycji Dungeons and Dragons zostały wydane przez wydawnictwo Rebel.

Zestaw Startowy (Starter Set) - wydawany w kartonowym pudełku zestaw, który zawiera w sobie skrót zasad z rozgrywki oraz przygodę Zaginiona Kopalnia Phandelvera wraz z zestawem kostek i kart postaci.
Podręcznik Gracza (Player's Handbook) – pierwszy z trzech podręczników podstawowych wykorzystywanych w Dungeons and Dragons. Zawiera w sobie najważniejsze zasady działań w grze oraz tworzenia bohaterów.
Przewodnik Mistrza Podziemi (Dungeon Master's Guide) – drugi z trzech podręczników podstawowych. Zamieszczono w nim materiały dla Mistrza Gry, potrzebne do prowadzenia rozgrywki.
Księga Potworów (Monster Manual) – ostatni z trzech podręczników podstawowych. Zamieszczono w nim opis fabularny oraz mechaniczny występujących w grze potworów.
Wybrzeże Mieczy (Sword Coast Adventurer's Guide) – dodatek opisujący Wybrzeże Mieczy oraz w niewielkim stopniu inne krainy Faerûnu.
Klątwa Strahda (Curse of Strahd) – przygoda.
Dungeons & Dragons: Baldur's Gate - Zstąpienie do Avernusa - przygoda
Najbardziej znane settingi D&D
Al'Qadim – setting do AD&D, przedstawiający fantastyczną wersję Arabii, czyli Krainę Losu – Zakharę, stylizowaną na świat znany z „Księgi tysiąca i jednej nocy”. Zakhara stanowi egzotyczną część Zapomnianych Krain, podobnie jak orientalny Kara-Tur albo mezoamerykańska Maztica. Nie jest już wydawany.
Birthright – bohaterowie tego świata są szlachcicami i jednym z ich zadań jest dowodzenie swoimi rodami szlacheckimi. Nie jest wydawany.
Dark Sun – świat zniszczony przez wojnę między ludźmi i innymi rasami. Bardzo powszechna jest w nim psionika. Oficjalnie reaktywowany w Dragon Magazine oraz na stronie Athas.org
Dragonlance – świat ukształtowany przez wojnę między Takhisis i Paladinem, bogami dobra i zła. Wydany w Polsce.
Zapomniane Krainy (Forgotten Realms) – najbardziej znany setting do D&D, wykorzystany między innymi w takich grach komputerowych jak Baldur’s Gate, Icewind Dale, czy Neverwinter Nights. Wydany w Polsce.
Greyhawk – pierwszy wydany świat do AD&D. Wydany w Polsce.
Lankhmar – setting wydany w 1985 na podstawie książek Fritza Leibera, w Polsce stosunkowo mało popularny. Wznowiony w 1993 oraz, pod zmienioną nazwą („New Adventures of Fafhrd and Gray Mouser”), w 1996 roku.
Mystara – pusty w środku świat pozbawiony bogów, naznaczony straszliwą zarazą. Nie jest już wydawany.
Planescape – (meta)świat umożliwiający rozgrywanie przygód w mieście łączącym wszystkie plany kosmologii D&D. Świat zastąpiła seria dodatków poświęcona rozmaitym planom.
Ravenloft – niewielki świat rządzony przez potężne wampiry. Setting horror. Wydany za granicą, nie ma polskiej wersji językowej.
Rokugan – konwersja Legendy Pięciu Kręgów na realia d20, zastąpiła Kara-Tur z Forgotten Realms i świat DragonFista. Wydano polską wersję podręcznika: Krainy Wschodu.
Spelljammer – przestrzeń kosmiczna D&D – magiczne podróże kosmiczne.
Eberron – quasi-steampunkowy świat D&D. Zakończyła się tam właśnie wielka wojna, która posunęła rozwój magii do przodu, wprowadzając magiczną kolej czy samoświadome golemy.
Wildemount – najnowszy setting D&D. Stworzony przez aktora głosowego Matta Mercera na potrzeby drugiej kampanii Critical Role.